I denne tabellen rapporteres endringer av midlertidige (D-nummer/ugyldige nummer osv.) til gyldige norske fødselsnummer. Dette gjelder i første rekke utenlandske studenter som er gitt et midlertidig nummer i påvente av et norsk fødselsnummer.

Når datauttrekk fra FS kjøres for vårsemesteret, tas med alle fødselsnummerendringer fra og med 01.08 foregående år frem til og med datoen uttrekket kjøres. Når datauttrekket kjøres for høstsemesteret, tas med alle fødselsnummerendringer fra og med 01.01 samme år frem til og med datoen uttrekket kjøres.

For private institusjoner uten studieadministrativt system må personer som er gitt et midlertidig fødselsnummer, og som har fått et nytt og gyldig norsk nummer, registreres i den aktuelle regnearktabellen for dette.

Dataene gjør det mulig å følge studenter som endrer identifikator over tid, noe som blant annet er nødvendig for beregning av gjennomføringsstatistikk.

Rapporteres to ganger årlig: 15. mars og 15 oktober.
